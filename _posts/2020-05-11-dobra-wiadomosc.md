---
title: Dobra wiadomość
description: Dobra wiadomość o Jezusie Chrystusie i Królestwie Bożym
summary: Dobra wiadomość o Jezusie Chrystusie i Królestwie Bożym
issuing_account: 
tags: [jezus]
---

> "Albo tych osiemnastu, na których upadła wieża w Syloe i zabiła ich; czy wydaje się wam, że oni byli bardziej winni niż wszyscy ludzie mieszkający w Jerozolimie? 
> Wcale nie, mówię wam; ale jeśli się nie upamiętacie, wszyscy tak samo zginiecie." <a href="http://biblia-online.pl/Biblia/PrzekladTorunski/Ewangelia-Lukasza/13/4-5" target="_blank">Łk 13,4-5</a>

Jest tylko jeden grzech z którego trzeba się nawrócić:

> "A On, gdy przyjdzie, przekona świat o grzechu i o sprawiedliwości, i o sądzie;
> O grzechu, gdyż nie uwierzyli we mnie; <a href="http://biblia-online.pl/Biblia/Warszawska/Ewangelia-Jana/16/8-9" target="_blank">J 16,8-9</a>

Jedynym grzechem z którego trzeba się upamiętać jest niewiara w Jezusa.

Za wszystkie inne grzechy Jezus zapłacił swoją własną krwią. Odkupił nas swoją krwią. Umarł na krzyżu. Wykupił nas z królestwa ciemności i przeniósł do przedziwnego Królestwa Światła.

To wszystko dzieje się gdy upamiętamy się i uwierzymy w Jezusa, że to wszystko dla nas uczynił. 

To jest jedyny warunek. 

Wszystkie inne grzechy są nam przebaczone, bo Pan Jezus wziął cały ten zapis dłużny, wszystkie nasze grzechy i winy i wziął je na siebie, stał się tym grzechem i ten grzech został starty wraz z nim jak czerw. 

> "Darował nam wszystkie występki,
> skreślił zapis dłużny obciążający nas nakazami. To właśnie, co było naszym przeciwnikiem, usunął z drogi, przygwoździwszy do krzyża." <a href="http://biblia-online.pl/Biblia/Tysiaclecia/List-do-Kolosan/2/13-14" target="_blank">Kol 2,13-14</a>

Pan Jezus porównuje się w Psalmie 22 do robaka, do czerwia: 

> "Zaś ja jestem robakiem, a nie mężem, pośmiewiskiem ludzi i wzgardą tłumu." <a href="http://biblia-online.pl/Biblia/NowaBibliaGdanska/Ksiega-Psalmow/22/7" target="_blank">Ps 22,7</a>

W dawnych czasach na terenie Polski produkowano czerwony barwnik z robaków, z czerwii. (Stąd czerwiec).

W Palestynie jak był sezon na zbieranie tych robaków na barwnik to taki czerw przyczepiał się mocno do drzewa, i zmieniał kolor na czerwony. Wtedy się go oddzierało od drzewa. 

Pan Jezus porównuje się do czerwia, tak był zmasakrowany. 

> "Lecz on zraniony jest za występki nasze, starty za winy nasze. Ukarany został dla naszego zbawienia, a jego ranami jesteśmy uleczeni." <a href="http://biblia-online.pl/Biblia/Warszawska/Ksiega-Izajasza/53/5" target="_blank">Iz 53,5</a>

